
# Traballo de Fin de Grao de Hugo Carreira Rial
## Técnica de clasificación de imaxes deobservación terrestre baseada nun transformador híbrido


Durante os últimos anos, a aprendizaxe automática e as redes neuronais de deep
learning están a ser o punto neurálxico do interese de moitos investigadores,
empresas e administracións públicas. Concretamente, na área de remote sensing, o
coñecemento está a focalizarse nas imaxes multiespectrais e na creación de xemelgos
dixitais para a análise de vertidos, superficies arbóreas ou o mantemento de grandes
extensións de pradarías agrícolas.

Por este motivo, considerouse que realizar un traballo nunha materia de actualidade
podería resultar interesante para coñecer o estado da arte, así como aportar
un gran de area ao campo da clasificación de imaxes. Para iso, empregáronse diversos
transformadores, co fin de adaptalos a un conxunto de imaxes multiespectrais
obtidas das cuncas dos ríos galegos. Un dos principais retos consistiu na escolla de
métodos precisos e eficientes, que á súa vez puidesen ser trasladados a situacións
en tempo real, moi aplicables, como mencionamos, aos xemelgos dixitais que tamén
desde Galicia se están a potenciar.

Con isto, realizouse unha experimentación que permitiu obter unhas métricas
de precisión e custo moi interesantes. Destacouse principalmente que os modelos
transformadores híbridos, como FastViT ou CoAtNet, son potencialmente útiles para
situacións que requiren a maior precisión e o menor tempo. Tamén se concluíu
que existe unha forte compoñente global nas imaxes de teledetección das cuncas dos
ríos, polo que é necesario captar ditas características nestas primeiras etapas para
realizar a inferencia de clase.

**Palabras clave / keywords**: clasificación, multiespectral, transformadores híbridos,
transformadores, xemelgos dixitais, tempo real

## Gif

![Imaxe non dispoñible](gif_msi.gif)



## Autor

- [Hugo Carreira Rial](https://www.github.com/hugocarreirarial06)

